# Запитання

1. Що таке лінійний алгоритм?
   Лінійний алгоритм — це алгоритм, у якому всі дії виконуються послідовно одна за одною, без розгалужень чи повторень. Тобто кроки йдуть у тому порядку, в якому вони записані.
2. Які оператори вводу/виводу використовуються в C++?
   У мові C++ використовують стандартні оператори:
  cin — для введення даних з клавіатури;
  cout — для виведення даних на екран.
3. Для чого потрібна директива `#include <iostream>`?
   Ця директива підключає бібліотеку iostream, у якій описані оператори введення/виводу (cin, cout). Без неї компілятор не буде знати, що таке cin і cout.
4. Чим відрізняється `int` від `double`?
   int (integer) — змінна цілого типу, зберігає лише цілі числа (… -3, -2, -1, 0, 1, 2, 3 …).
   double — змінна з плаваючою крапкою, зберігає числа з дробовою частиною (наприклад, 3.14, -0.5).
5. Наведіть приклад лінійного алгоритму з життя.
   Приготування чаю (послідовність дій без розгалужень):
 1. Налити воду в чайник.
 2. Увімкнути чайник.
 3. Дочекатися, поки закипить вода.
 4. Насипати чай у чашку.
 5. Залити окропом.
 6. Додати цукор.
 7. Перемішати.
